---
title: Ladislav Papp
body_classes: about
slug: ladislav-papp
---

# Ladislav Papp {.page__title}

Harfista Ladislav Papp sa narodil 1. novembra 1979 v Bratislave. Na
bratislavskom konzervatóriu bol žiakom profesorky Ľudmily Sawiczovej. Prvý veľký úspech zožal na medzinárodnej súťaži harfistov vo Viedni. Keď ju v roku 1998
vyhral, objavil ho svetoznámy výrobca hárf Victor Salvi. Vďaka jeho finančnej pomoci začal študovať na Vysokej škole muzických umení v Zürichu pod vedením profesorky Catherine Michel (sóloharfistka Parížskej opery). Štúdium ukončil vysokoškolským diplomom ako štipendista zürichského Kiwanis Klubu. V roku 2003
sa stal sólistom Štátnej opery v nemeckom meste Darmstadt. Súčasne si
zdokonaľoval svoje umenie pod vedením Xavier De Maistre (sóloharfista
Viedenských filharmonikov) v Hamburgu. Od roku 2004 je členom Scénického
orchestra Štátnej opery vo Viedni a stály substitut u Viedenských filharmonikov. Zároveň vystupuje aj ako sólista a so svojou manželkou Justinou Papp tvoria duo harfa-flauta. Sólisticky spolupracoval s Capellou Istropolitanou, Štátnou filharmóniou Košice, ŠKO Žilina a SOSRo Bratislava, NZO Zürich,Camerata Hamburg.

Popri domácich hudobných festivaloch (Bratislavské hudobné slávnosti; Stredoeurópsky hudobný festival v Žiline) ako sólista účinkoval aj na viacerých medzinárodných podujatiach.

V roku 1999 vydal svoj debutový album na CD-nosiči s názvom Harp is my No.1

## Ocenenia:

- 1998\. Reinl-Preis medzinárodná súťaž harfistov, Viedeň (A) – 1. cena
- 1998\. Súťaž poslucháčov Bratislavského konzervatória - 1. cena
- 1999\. Bratislavské hudobné slávnosti SK - medzinárodná súťaž mladých
interpretov „titul laureáta“
- 2001\. Stredoeurópsky hudobný festival, Žilina (SK) – Cena kritikov
- 2002\. Kiwanis Musikpreise für Harfe, Zürich (CH) – 1. cena

**[Stiahnuť životopis](Ladislav-Papp-cv-sk.pdf)**
