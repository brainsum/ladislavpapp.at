---
title: Papp László
body_classes: about
slug: papp-laszlo
---

# Papp László {.page__title}

Papp László hárfaművész 1979. november 1-én született Pozsonyban. A pozsonyi Konzervatórium növendékeként Ľudmila Sawiczova hárfatanárnő osztályában tanult hárfázni. 1998-ban a bécsi Nemzetközi Reinl-Preis Hárfaversenyen, ahol első
díjat nyert, figyelt fel rá Victor Salvi hárfakészítő. Később az ő anyagi támogatásával, a Zürichi Zeneművészeti Főiskolán Catherine Michel, a Párizsi Operaház szólóhárfásának diákja lett, majd ugyanitt a Zürichi Kiwanis Klub ösztöndíjasaként diplomázott. 2003-ban a darmstadti Állami Színház
szólóhárfásaként müködött, emellett Hamburgban, Xavier de Maistrenél a Bécsi Filharmonikusok szólóhárfásánál fejlesztette tovább hárfajátékát. 2004-től a
Bécsi Állami Operaház hárfása, valamint a Bécsi Filharmonikus Zenakar állandó kisegítője. Emellett kamaraegyütesekkel, szimfonikus zenekarokkal, szólistaként egyaránt fellép, így a Capella Istropolitanával, a Kassai Állami
Filharmonikusokkal, a Zsolnai Állami Kamaraegyüttessel, a zürichi New Zürich Orchestrával, a Camerata Hamburggal, valamint a Szlovák Rádió Szimfonikus Zenekarával. Mint kamarazenész feleségével, Justina Pappal hárfa-fuvola duót
alkot.

Papp László a hazai zenei fesztiválok mellett – Pozsonyi Zenei Ünnepségek,
Zsolnai Közép-európai Koncertművészeti Fesztivál – szólistaként több európai hárfafesztiválon szerepelt: 1999-ben a prágai, 2002-ben pedig a genfi World
Harp Congress-on.

1999-ben CD-hanghordozón jelent meg bemutatkozó albuma Harp is my No.1 címmel.

## Díjak, kitüntetések

- 1998\. Reinl-Preis Nemzetközi Hárfaverseny, Bécs (A) – 1. díj
- 1998\. A szlovákiai konzervatóriumok diákjainak versenye Kassa - 1. díj
- 1999\. Pozsonyi Zenei Ünnepségek (SK) - Fiatal Előadók Nemzetközi
Seregszemléje - 1. helyezett
- 2001\. Közép-európai Koncertművészeti Fesztivál, Zsolna (SK) – Kritikusok Díja
- 2002\. Kiwanis Musikpreise für Harfe, Zürich (CH) – 1. díj

**[Stiahnuť životopis](Ladislav-Papp-cv-hu.pdf)**
